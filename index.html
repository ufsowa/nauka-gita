<!DOCTYPE html>
<html>
    <head>
        <meta name="viewport" content="width=device-width, initial-scale=1.0">
        <title>New project</title>
        <link rel="stylesheet" href="https://use.fontawesome.com/releases/v6.0.0/css/all.css">
        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Inconsolata&family=Signika+Negative:wght@700&display=swap" rel="stylesheet">
        <link rel="stylesheet" type="text/css" href="style.css">
    </head>
    <body>
        <h2>Oda do wolności</h2>
        <h5>by Juliusz Słowacki</h5>
        
        <p>  Witaj, wolności aniele,
            Nad martwym wzniesionym światem!
            Oto w Ojczyzny kościele
            Ołtarze wieńczone kwiatem
            I wonne płoną kadzidła!
        Patrz! tu świat nowy - nowe w ludziach życie.
            Spójrzał - i w niebios błękicie
            Malowane pióry złotemi
            Roztacza nad Polską skrzydła;
            I słucha hymnów tej ziemi.
        </p>
        <p>
        A tam już w cieniu wieków za nami się chowa
        Duch niewoli i dumną stopą depcze trony.
        Zgina się pod ciężarem skrwawionej korony,
        Mówi - ale niezrozumiałe z ust wychodzą słowa.
        Tak obelisk, co niegdyś pisanym wyrazem
        Dziwił ludy, obwiany mgłą kadzideł dymu,
             Dziś przeniesiony do Rzymu,
        Niezrozumiały ludom - umarły - jest głazem</p>

        <p>Jakiż to dzwon grobowy
    Z wiejskiego zabrzmiał kościoła?
    Idzie tłum pogrzebowy -
    Schylone do ziemi czoła;
    Trumna - za trumną dzieci,
    Smutna przyjaciół drużyna
    Bladą gromnicą świeci,
    Ciche modły powtarza.

    Weszli we wrota cmentarza,
    Pod trumną ramię syna.
    Czarną dręczeni rozpaczą,
    Czarną okryci żałobą...

    Czemuż płaczą nad sobą?
    Bogatą wezmą spuściznę.
    Dlaczegoż nad nim płaczą?
    W grobie zapomni troski...
Bracia! - on umarł  - on był ostatnim z tej wioski,
    Co widział wolna ojczyznę.
Synowie jeszcze po nim nie zdjęli żałoby,
    Już na wolnej żyją ziemi.
    Idźmy więc nad ojców groby,
    Wołajmy, bracia, nad niemi -
    Może usłyszą w mogile?...
        </p>
    </body>
</html>